# schoolarchives
Ένα project για την ψηφιοποίηση αρχείου σχολικής μονάδας, με περιβάλλον αναζήτησης
Οδηγίες χρήσης του προγράμματος ψηφιοποίησης σχολικού αρχείου. 
Το πρόγραμμα ψηφιοποίησης έχει υλοποιηθεί με PHP και MySQL και χρειάζεται ένα πρόγραμμα Web server για να λειτουργήσει. Το πρόγραμμα λειτουργεί σε περιβάλλον πελάτη – εξυπηρετητή, και είναι προσβάσιμο από όλους τους υπολογιστές ενός τοπικού δικτύου, μέσω της διεύθυνσης http://όνομα υπολογιστή. Ο Web server με τον οποίο έχει δοκιμαστεί  είναι ο XAMPP, τον οποίο μπορείτε να κατεβάσετε από την ιστοσελίδα https://sourceforge.net/projects/xampp/
Βήματα εγκατάστασης του προγράμματος ψηφιοποίησης:
1) Κατεβάστε και εγκαταστήστε τον XAMPP. 
2) Αντιγράψτε τα αρχεία της εφαρμογής στο φάκελο c:/xampp/htdocs
3) Στην ίδια θέση, δημιουργήστε τον φάκελο docimages
4) Γράψτε μέσα στο φάκελο docimages τις φωτογραφίες των αρχείων που έχετε τραβήξει. Οι φωτογραφίες κάθε βιβλίου πρέπει να  βρίσκονται σε ξεχωριστό υποφάκελο.
5) Ανοίξτε με κάποιο browser τη διεύθυνση http://localhost/config.php και εκτελέστε τα βήματα της εγκατάστασης. Σε πρώτη φάση η εγκατάσταση θα συνδεθεί με το σύστημα βάσεων δεδομένων του XAMPP, και στη συνέχεια θα δημιουργήσει τη βάση δεδομένων και τους σχετικούς πίνακες. 
Προσοχή! Μπορείτε να εκτελέσετε ξανά την εγκατάσταση για να δημιουργήσετε μία νέα βάση, όμως όλα τα δεδομένα που τυχόν βρίσκονται στην παλιά βάση θα χαθούν
6) Η αρχική σελίδα της εφαρμογής είναι στη διεύθυνση http://localhost . Η εφαρμογή εντοπίζει τους φακέλους που βρίσκονται στο φάκελο docimages και περιέχουν φωτογραφίες, και εμφανίζει σύνδεσμο για εισαγωγή στη βάση. Αφού πατήσετε το σύνδεσμο, συμπληρώνετε το όνομα του βιβλίου και η εφαρμογή θα εισάγει τις εικόνες στη βάση, οι οποίες πλέον θα σχετίζονται με το συγκεκριμένο βιβλίο. Εναλλακτικά, μπορείτε να πατήσετε το σύνδεσμο Εισαγωγή φωτογραφημένου αρχείου  και να εισάγετε τα βιβλία με τις εικόνες από εκεί.
7) Μπορείτε επίσης να δημιουργήσετε ένα αρχείο csv, στο οποίο θα καταχωρίσετε τα βασικά στοιχεία των μαθητών που βρίσκονται σε κάθε βιβλίο, ώστε να μπορείτε να κάνετε ονομαστική αναζήτηση. Για να εισάγετε το αρχείο αυτό στη βάση, πατάτε το σύνδεσμο Εισαγωγή αρχείου παλαιών μαθητών-αποφοίτων . Το αρχείο πρέπει να ακολουθεί το υπόδειγμα αρχείου csv που βρίσκεται στο σχετικό σύνδεσμο (http://localhost/graduates.csv). 
8) Μπορείτε να κάνετε αναζήτηση στο ψηφιοποιημένο αρχείο με τους εξής τρόπους:
α) Αναζήτηση αποφοίτου με επίθετο, όνομα, και πατρώνυμο. Το επίθετο είναι υποχρεωτικός όρος αναζήτησης, το όνομα και το πατρώνυμο προαιρετικοί.
β) Αναζήτηση με βάση το σχολικό έτος. Θα εμφανιστούν όλες οι εγγραφές που υπάρχουν για το συγκεκριμένο έτος.
γ) Εμφάνιση ολόκληρου βιβλίου. Από την περιοχή «Βιβλία που περιέχονται στη βάση: » Πατήστε το όνομα του βιβλίου. Υπάρχουν δύο επιλογές, ξεφύλλισμα του βιβλίου ανά εικόνα, και εμφάνιση των εγγραφών του βιβλίου (αν έχουν καταχωρηθεί).
